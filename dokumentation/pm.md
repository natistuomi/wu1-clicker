# PM (Clicker) - Natalie Tuomi 14.04.2022

## Inledning

Projektets syfte var att byta ett clicker-spels tema. Det inkluderade ett bytte av färgtema, bild och font. Det här gjordes efter ett kort planeringsstadie då färger, font och tema valdes och en snabb pappersskiss ritades.

## Bakgrund

Projektet var egentligen uppdelat i tre delar: planering, temabyte och textbyte. 

Planeringen innefattade ett beslut om speltema eller spelidé vilket landade på städning efter väldigt lite avvägning. Det var ett enkelt tema som jag redan höll på med i ett annat projekt. Jag återanvände en hel del därifrån inkl. färgval och fontval. Min skiss beskrev främst strukturen av sidan som blev en aning förändrad från orginalet.

Temabytet i sig bestod av färgförändringar för text i CSS-filen, men även en ny "bakgrundsbild" som är en simpel gradient mellan två färger. Sedan länkades den nya fonten in i HTML-filen och den skrevs in i CSSen. Även bilden byttes ut.

Textbytet var ett enkelt utbyte mellan fossil-temats beskrivning, namn och ordval till något som skulle vara mer passande för ett städtema. Det var helt enkelt ett utbyte av innehåll.

## Positiva erfarenheter

Allt arbete med HTML och CSS gick smidigt. Kunskaper från tidigare projekt kom väl till hands samtidigt som det inte på något sätt var problematiskt att hitta det jag inte kunde sedan innan. Det var i sig inte svårt eftersom det bara var ett utbyte vilket jag i och med planering redan visste vad som skulle bytas ut och till vad. Det är inte riktigt något att fortsätta arbeta med i framtiden som ett bevis på att jag lärt mig och börjat få in en smärre "muskelminne".

## Negativa erfarenheter

Alla mina försök att arbeta med javascripten havererade däremot ganska ordentligt. Antingen blev det ingen förändring alls eller så slutade även grundkoden att fungera. Jag kan iallafall delvis påstå att det berodde på en brist av tidigare erfarenhet med språket. Det jag kan tänka på i framtiden skulle vara att lära mig hur något fungerar ordenligt innan jag försöker ändra på det.

## Sammanfattning

Personligen var det här långt ifrån något favoritarbete. Det här kommer bli kul att glömma. Bortsett från det ovannämnda har jag fått två lärdomar att ta med mig. För det första gillar jag inte alls att hålla på med spel vilket för någon som arbete blir exponentiellt bättre med intresse är någorlunda förödande. För det andra är det långt mer plågsamt att försöka göra om något som någon annan har skrivit än att göra det själv från början. Den bästa förbättringen för det här projektet skulle vara att komma tillbaka till det när jag faktiskt kan skriva javascript.